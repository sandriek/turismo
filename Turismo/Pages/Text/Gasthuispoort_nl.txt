Niet eerder werd in Breda zo’n veelzijdig nieuwbouwproject gerealiseerd als de Gasthuyspoort... Middenin de sfeervolle binnenstad smelten bijzondere huizen, eigenzinnige appartementen, nieuwe buitenruimten, winkels en horeca samen tot een project van allure. Het wordt stads wonen voor iedereen. Er is een keur aan woningtypen, met elk een uniek karakter.

De Poorthuyzen worden standaard aangeboden als luxe appartementen met een ruime woonkamer, complete keuken en parkeerplaats in de kelder. Verder biedt het appartement een geheel afgewerkte badkamer, een royale hoofdslaapkamer en een extra slaap- of werkkamer. De riante woonoppervlakten van circa 103 tot 152 m2 en buitenruimtes tussen circa 9 en 84 m2 dragen bij aan een maximaal woongenot. De penthouses hebben zelfs nog een extra dakterras!