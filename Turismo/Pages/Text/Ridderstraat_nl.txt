De Ridderstraat is een winkelstraat in het centrum van Breda. De straat leidt je van het winkelhart naar de Grote Markt. Aan de Grote Markt vind je veel eettentjes en gezellige terrassen. Zeker met mooi weer is het op de Grote Markt gezellig druk. De Ridderstraat wordt gekenmerkt door de koperen gedenktegels in de straat. In het begin van de 20e eeuw werd het carnavalsfeest door de Katholieke Kerk verboden. Op de vraag wanneer het feest weer zou terugkeren antwoordden de Bredanaars 'Met St. Juttemis'. In 1936 werd het feest weer toegestaan en besloten de winkeliers uit de Ridderstraat ieder jaar een gedenktegel voor Prins Carnaval te plaatsen. In 1991 schonk de Stichting ter bevordering van Carnavalsviering het St. Juttemis beeldje aan de inwoners van Breda. Dit beeldje vind je op de hoek van de Ridderstraat en de Grote Markt.  