Het monument herinnert de inwoners van Breda aan de strijd tegen de bezetter en de herwonnen vrijheid en vrede.

Judith, vrouw uit het gelijknamige deuterocanonieke bijbelboek.

Tijdens de belegering van de fictieve stad Betulia door door de legendarische Holofernes maakt de rijke weduwe Judith zich op en trekt het legerkamp binnen. Na drie dagen denkt Holofernes haar na een maaltijd te kunnen verleiden. Holofernes drinkt meer dan ooit en valt uiteindelijk in slaap.

"Toen liep ze naar de bedstijl vlak bij Holofernes’ hoofd, nam daar zijn zwaard weg, [7] ging naar het bed toe en pakte hem bij zijn haren beet. Ze zei: ‘Geef me nu kracht, Heer, God van Israël!’ [8] en hakte met al haar kracht Holofernes met twee slagen het hoofd af. [9] Ze rolde zijn lichaam van het bed en haalde de draperie van de stijlen. Even later kwam ze naar buiten en overhandigde Holofernes’ hoofd aan haar slavin, [10] die het in de reiszak deed waar haar voedsel in had gezeten" (Fragment tekst Judith 13 vanaf vers 7-10 nieuwe vertaling).

Judith gaat terug naar haar stad. De inwoners vallen de belegeraars aan, die in verwarring raken als ze zien dat het hoofd van Holofernes op de stadsmuur is tentoongesteld. Het leger slaat op de vlucht.