Midden in het drukke stadscentrum van Breda vind je een bijzonder en rustig plekje. Achter de voormalige hofhuizen in de Catharinastraat vind je de Willem Merkxtuin. De groene oase is vernoemd naar Willem Merkx die van 1967 tot 1983 burgemeester van Breda was. Als het ware was deze prachtige tuin een afscheidscadeau voor de burgemeester van de inwoners van Breda. In de tuin zijn 14 beeldhouwwerken te vinden. De Willem Merkxtuin is tussen 09.00 en 17.00 open voor bezoekers, de toegang is gratis.