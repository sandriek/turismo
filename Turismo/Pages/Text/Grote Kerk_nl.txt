De 15e eeuwse Grote Kerk is gebouwd door de (Oranje-) Nassaus, de voorvaderen van ons Koninklijk Huis. De vorstelijke uitstraling is niet alleen herkenbaar in de imposante buitenzijde van het gebouw, maar ook in de grafmonumenten, gewelf- en muurschilderingen in het gebouw.

Zeer bijzonder is de Prinsenkapel met zijn met bladgoud beklede plafond, waar de voorvaderen van ons Koninklijk Huis begraven zijn. De Grote Kerk biedt echter ook een schitterende omgeving en ambiance voor het houden van diverse soorten bijeenkomsten van 10 tot 1000 personen.