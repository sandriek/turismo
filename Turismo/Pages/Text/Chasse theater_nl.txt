Het Chassé Theater is een groot theater in de binnenstad van Breda, naast de oude Kloosterkazerne. Het theater is vernoemd naar de legerofficier David Hendrik Chassé. Het is gehuisvest in een modern gebouw met een opvallend golvend dak naar een ontwerp van Herman Hertzberger, dat uit 1995 dateert. Het theater bestaat uit drie theater- en drie filmzalen met in totaal ruim 2500 zitplaatsen. Voorloper van het Chassé Theater was de Stadsschouwburg Concordia.

Het Chassé Theater heeft de volgende theaterzalen:

Jupiler Zaal (1430 plaatsen)
Koninklijke Em. de Jong Zaal (665 plaatsen)
MK2 Zaal (225 plaatsen)

In het Chassé Theater bevinden zich buiten Chassé Cinema, twee horecagelegenheden en diverse foyers. Bovendien kan vanuit het theater de Bredase vestiging van het Holland Casino bereikt worden.

Het biedt elk seizoen een uitgebreid theaterprogramma met veel verschillenden genres en voor diverse doelgroepen en leeftijden. Het Chassé Theater ontvangt jaarlijks ongeveer 400.000 bezoekers.