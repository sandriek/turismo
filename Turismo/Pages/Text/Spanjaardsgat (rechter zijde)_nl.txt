Ter versterking van het Kasteel van Breda bouwde Graaf Hendrik III in 1509 twee verdedigingstorens, de Granaattoren (links) en de Duiventoren (rechts). De waterpoort in de vestigingsmuur wordt Spanjaardsgat genoemd. De naam verwijst naar een list van Adriaan van Bergen om de Spanjaarden te misleiden. Na historische studies is gebleken dat dit niet de betreffende plek is, maar de naam Spanjaardsgat is gebleven. Regelmatig worden er evenementen bij het Spanjaardsgat georganiseerd, zoals het Spanjaardsgatfestival en het Breda Jazz Festival. Er wordt dan een drijvend podium in het water gebouwd. Het decor van het Spanjaardsgat met de verdedigingstorens geeft het geheel een bijzondere sfeer.