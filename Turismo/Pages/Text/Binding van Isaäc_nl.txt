Een bijzonder kunstwerk, hier enigszins verscholen onder de schaduwen van de bomen, kenmerkt de Vlaszak. Wat het beeld precies uitbeeld is een vraag voor veel Bredanaren. Is het gewoon een roestig beeld? Is het misschien een stier? Het 7,5 meter hoge kunstwerk is het werk van de Israëlische kunstenaar Menashe Kadishman. Het roestbruine beeld stelt de 'Binding van Isaäc' voor. Het beeld geeft een verhaal uit de bijbel weer waarin Abraham de opdracht krijgt zijn zoon Isaäc op te offeren. Op het laatste moment houdt een engel Abraham tegen. Hij offert in plaats van zijn eigen zoon een, in de struiken verstrikt geraakt, ram op. 